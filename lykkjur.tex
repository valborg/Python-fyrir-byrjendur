\chapterimage{chapter_head_2.pdf} % Chapter heading image

\chapter{Lykkjur}\index{Lykkjur}\label{k:lykkjur}
Til þess að keyra kóða endurtekið án þess að afrita og líma eða handvirkt keyra hann oft, þá notum við lykkjur.
Lykkjur eru kóðabútar sem keyrist endurtekið, eða ítrar, eftir ákveðnum reglum.
Þær lykkjur sem eru til í Python eru \textbf{for} lykkjur og \textbf{while} lykkjur.
For lykkjur keyra fyrir hvert stak í ítranlegum hlut eða hverja tölu á bili (keyra ákveðið oft, í mesta lagi).
While lykkjur keyra á meðan skilyrðið fyrir keyrslu þeirra er satt (geta keyrt að ,,eilífu'').
Nöfnin á for og while verða ekki þýdd sérstaklega í þessari bók, en við segjum t.a.m. ,,að gera eitthvað á meðan'' eða ,,gera eitthvað fyrir hvert stak''.

Við ætlum að kynnast því til hvers þær eru ætlaðar og hvers þær eru megnugar, í hvaða tilfellum á að nota hvora fyrir sig og lykilorð sem gera notkun þeirra öflugri.
Byrjum á því að skoða til hvers ,,að lykkja'' og hvað það eiginlega þýðir.
Það að nota lykkju þýðir að skrifa forritsbút sem keyrir endurtekið.

Tökum dæmi úr daglegu lífi; ef við viljum framkvæma einhverja aðgerð eins og að vaska upp búum við til reglu eins og að setja fyrst upp uppþvottahanska, láta vatnið renna og stafla öllu sem er óhreint við hliðina á vaskinum. 
Svo viljum við endurtaka aðgerðina að þrífa hvern hlut sem er öðru megin við vaskinn, þar til þeir eru allir komnir hreinir hinu megin.
Endurtekningin þarna er að taka upp hvern óhreinan hlut og þrífa hann.
Þá gætum við sagt að fyrir hvern hlut sem er hægra megin, viljum við þrífa hann og setja svo vinstra megin (fer eftir því hvernig vaskurinn snýr) og hætta þegar engir hlutir eru eftir hægra megin.
Þetta ferli að framkvæma sömu aðgerð á stök í mengi er einmitt það sem for lykkja getur gert.

Tökum annað dæmi úr daglegu lífi; ef við ætlum að bíða eftir einhverjum og framkvæma svo einhverja aðgerð þegar viðkomandi kemur þá myndum við væntanlega bíða þangað til að viðkomandi kemur.
Svo á meðan viðkomandi er ekki enn kominn þá höldum við áfram að bíða.
En þar sem við erum ekki tölvur þá myndum við ekki bíða endalaust, við myndum gefast upp.
Þetta ferli að halda áfram að framkvæma einhverja aðgerð þangað til að eitthvað skilyrði á ekki við er það sem while lykkja getur gert.

\section{For}\index{For lykkjur}
For lykkkjur nota lykilorðið \textbf{for} ásamt lykilorðinu \textbf{in}.
Það sem in gerir þegar það er notað eitt og sér er að spyrja hvort að \textit{eitthvað} sé ,,í'' \textit{einhverju öðru} (sjá kóðabút \ref{lst:lykkjur-in}) en í sem hluti af for lykkju þá er það in sem úthlutar lykkjunni næsta staki úr menginu til að skoða.
Þannig að þetta býr til segð sem skilar sanngildi eða einu tilteknu tákni eða staki úr hlut.
Nú skulum við líta á kóðabút \ref{lst:lykkjur-for} til að átta okkur á því hvernig lykkjan er notuð, hvernig við beitum inndrætti til að skilgreina stef lykkjunnar (það sem tilheyrir henni) og hvernig skilyrðissetningar bætast við þetta.

\begin{lstlisting}[caption=Lykilorðið in, label=lst:lykkjur-in]
print('er táknið a í strengum Valborg?')
print("a" in "Valborg")

print('er táknið x í Valborg?')
print("x" in "Valborg")
\end{lstlisting}
\lstset{style=uttak}
\begin{lstlisting}
er táknið a í strengum Valborg?
True
er táknið x í Valborg?
False
\end{lstlisting}
\lstset{style=venjulegt}

Eins og sést í kóðabút \ref{lst:lykkjur-in} þá virkar in nokkuð svipað því sem orðið í gerir í setningu.
Ekki gleyma þessu lykilorði við lykkjugerðina.
Sjá ítarefni í lok kaflans um önnur lykilorð sem gagnast við forritun á lykkjum.
Í næstu kóðabútum verður sýnd grunnvirkni for-lykkjunnar.

\begin{lstlisting}[caption=For lykkjur kynntar, label=lst:lykkjur-for-kynning]
# við byrjum á að skilgreina streng
strengur = "Valborg"
print(strengur, "til viðmiðunar")

for stafur in strengur:
	print(stafur)
	
print()
print('lykkjan er búin')
\end{lstlisting}
\lstset{style=uttak}
\begin{lstlisting}
Valborg til viðmiðunar
V
a
l
b
o
r
g

lykkjan er búin
\end{lstlisting}

Í kóðabút \ref{lst:lykkjur-for-kynning} hvernig rúllað er í gegnum strenginn \texttt{Valborg} með breytunni \texttt{stafur}.
Sú breyta er búin til í línu 5 þegar lykkjan er búin til, það þurfti ekki að skilgreina hana áður.
Það er vegna þess að breytan er skilgreind inni í lykkjunni fyrir okkur, hún er áfram aðgengileg en er ósköp gagnslaus eftir keyrsluna svo okkur er alveg sama um hana, hún er svokölluð \emph{tímabundin} (e. temporary) breyta sem hættir að skipta máli eftir notkun innan lykkjunnar.

Allt það sem tilheyrir svo lykkjunni eða á að gerast í hverri keyrslu hennar er inndregið undir henni.
Línur 9 og 10 eru ekki hluti af stefi lykkjunnar og keyrast því ekki nema einu sinni, eins og lína 3 prentast bara einu sinni.

Það sem prentast á úttakið úr línu 6, breytan \texttt{stafur}, er hvert tákn fyrir sig í þeirri röð sem það kemur fyrir í strengnum sem verið er að ítra í gegnum.
Lesið yfir þennan kóðabút og gerið tilraunir á eigin spýtur til að átta ykkur á því hvað það er sem er að gerast.

Hvað gerist ef inndrátturinn breytist?
Hvað prentast þá út?
Hvað gerist ef eitthvað annað orð er sett í staðinn fyrir \texttt{stafur}?
En \texttt{strengur}?
Haldið áfram að gera tilraunir með þetta þangað til að þið áttið ykkur betur á því hvernig þetta hangir saman.

Sjáum nú hvernig megi flétta skilyrðissetningar inn í þetta.

\lstset{style=venjulegt}
\begin{lstlisting}[caption=For lykkja og skilyrðissetningar, label=lst:lykkjur-for-skil]
for stafur in strengur:
	# við vitum að það er a í Valborg svo þetta mun einhvern tímann gerast
	if(stafur == 'a'):
		print(stafur)
\end{lstlisting}
\lstset{style=uttak}
\begin{lstlisting}
a
\end{lstlisting}

Í kóðabútum \ref{lst:lykkjur-for-kynning} og \ref{lst:lykkjur-for-skil} vorum við að vinna með sama strenginn, en í fyrra skiptið prentaðist hann allur út en í seinna skiptið fengum við bara eitt stakt tákn út.
Munurinn er sá að í kóðabút \ref{lst:lykkjur-for-skil} þá þegar við vorum komin með táknið í hendurnar vildum við gera eitthvað við það svo við spurðum er þetta tákn jafngilt \texttt{a}, einungis í því tilfelli vildum við prenta eitthvað út.
Við ákváðum að prenta út táknið sem við vorum að skoða sem er geymt í breytunni \texttt{stafur} en hefðu hæglega getað gert eitthvað annað.

Við sjáum einnig að þegar við settum inn skilyrðissetningu þá bættist við annar inndráttur, það er vegna þess að inndráttarnotkunin breytist ekki sama hvar við erum að nota kóða sem krefst inndráttar heldur dregst kóðinn bara lengst til hægri eftir því sem við förum innar. 
Því getur verið ágætt að takmarka hreiðrun til þess að kóðinn sé sem læsilegastur.

Gerið nú tilraunir til að átta ykkur betur á því hvernig megi skoða ítranlegan hlut en framkvæma einungis aðgerð ef eitthvað skilyrði á við.
Hvað gerist ef við breytum skilyrðissetningunni?
En ef við breytum því sem er undir henni?
Hvað gerist ef við bætum við \textit{annars} klausu?
Má setja eitthvað inn í stef lykkjunnar á eftir skilyrðissetningunni?

Næst skoðum við annan ítranlegan hlut með for lykkju, það er listi.

\lstset{style=venjulegt}	
	
\begin{lstlisting}[caption=For lykkja með lista, label=lst:lykkjur-for-listi]
listinn_minn = [0, "strengur", [0, 1, 2]]

for x in listinn_minn:
	# nú hleypur x í gegnum stökin í breytunni listinn_minn
	print(x)

\end{lstlisting}
\lstset{style=uttak}
\begin{lstlisting}	
0
strengur
[0, 1, 2]
\end{lstlisting}



\lstset{style=venjulegt}

Tökum eftir í kóðabút \ref{lst:lykkjur-for-listi} þá fær \texttt{x} það gildi sem er næst í röðinni í listanum, og það skiptir ekki máli af hvaða týpu gögnin eru.
Nafnið á breytunni er ekki lýsandi, ekki eins og \texttt{stafur} eða \texttt{strengur} í kóðabút \ref{lst:lykkjur-for-skil}, ástæðan fyrir því að nafnið x varð fyrir valinu er til að sýna lesendum að þetta er breytuheiti eins og hvert annað og lútir sömu venjum og við sáum í kafla \ref{k:tolur}.
Listinn í línu 1 inniheldur gögn af þremur týpum, breytan \texttt{x} kippir sér ekkert upp við það og birtir gögnin í þeirri röð sem þau bárust.

Prófið ykkur nú aðeins áfram og reynið í staðinn fyrir \texttt{listinn\_minn} að setja einhvern annan lista, sem er ekki geymdur í breytu.
Prófið nú að setja inn skilyrðissetningu þarna og nota \texttt{type()} með skilyrðissetningu til að prenta einungis þau x sem eru strengir.

For lykkjur eru því helst gagnlegar þegar við vitum hversu mörg stök lykkjan á mörgulega að skoða, því til stuðnings ætlum við að skoða innbyggða fallið \textbf{\texttt{range()}} sem gefur okkur hlut af tölum á ákveðnu bili.
Fallið \texttt{range()} tekur við sömu viðföngum eins og hornklofarnir\footnote{það eru í raun ekki viðföng, í "strengur"[1:5:2] eru 1, 5, og 2 ekki viðvöng beinlínis heldur vísar.} þegar við sóttum nokkur tákn upp úr streng eða lista, þau eru þó aðgreind með kommum\footnote{Við höfum áður séð viðföng notuð í falli eins og print() fallið, þar sem við getum prentað margt út svo lengi sem við setjum kommur á milli þess.}.

Viðföngin í \texttt{range(a,b,c)} fallið eru heilartölur og þeim er raðað svona:

\begin{enumerate}
	\item \textbf{a}: talan sem á að byrja að nota (hér má sleppa því að setja þetta inn því að sjálfgefið gildi er 0)
	\item \textbf{b}: talan sem á að hætta fyrir framan (þetta verður að setja inn, því að þetta er aðalatriðið)
	\item \textbf{c}: tala sem segir til um skrefastærðina (sjálfgefið gildi er 1 og þessu má sleppa), ef skrefastærð er tekin með þarf að velja upphafsstað (annars myndast tvíræðni)
\end{enumerate}

Ef við viljum leysa verkefni sem felst í því að finna odda tölur frá 0 og upp að 1000 hvernig myndum við fara að því?
En ef við viljum vera viss um að eitthvað gerist ákveðið oft?
Skoðum kóðabút \ref{lst:lykkjur-range-kynnt} þar sem fyrra verkefnið er leyst á tvo mismunandi vegu.

\begin{lstlisting}[caption=range() fallið kynnt með for lykkju, label=lst:lykkjur-range-kynnt]
for tala in range(6):
	if(tala%2 != 0):
		print(tala)		

print()

for tala in range(0,5,2):
	print(tala)

print()

for x in range(3):
	print('bílalúgudýraspítali', x)
\end{lstlisting}		
		
\lstset{style=uttak}
\begin{lstlisting}
1
3
5

0
2
4

bílalúgudýraspítali 0
bílalúgudýraspítali 1
bílalúgudýraspítali 2
\end{lstlisting}

Aðalatriðið sem þarf að hafa í huga þarna í kóðabút \ref{lst:lykkjur-range-kynnt} er að for lykkjan hleypur í gegnum lista af tölum svo að við vitum alltaf hvar við erum stödd og við vitum hvað við keyrum lykkjuna oft.
Sjáum í línu 13 þá er \texttt{x} prentað og á úttakinu (línur 9-11) sést að það er hlaupandi númer sem byrjar í 0 og hættir í 2 sem er talan fyrir framan 3 og þar vildum við hætta.
Nú getið þið breytt þessum lykkjum til að skoða til dæmis sléttar tölur undir 1000 eða tölur deilanlegar með 17 undir 100.

En við þurfum ekki endilega að byrja í núll, sjáum í kóðabút \ref{lst:lykkjur-range-meira} hvernig hægt er að velja afmarkaðra talnabil og svo sjáum við í kóðabút \ref{lst:lykkjur-range-mest} að hægt er að telja afturábak.

Allt er þetta þó spurning um að finna það sem hentar því verkefni sem við erum að reyna að leysa.
Næstu sýnidæmi eru meira til þess fallin að sýna virkni \texttt{range()} fallsins og for lykkja yfirhöfuð án þess þó að vera að leysa einhver flókin vandamál.
Eftir að hafa séð þetta, gætuð þið prófað ykkur áfram og náð þannig tökum á þessu.

Það sem skiptir mestu máli til að ná ákveðinni leikni er að prófa sig áfram, gera tilraunir og þora að mistakast.

\lstset{style=venjulegt}
\begin{lstlisting}[caption=for lykkja og range() fallið með skilyrðissetningu, label=lst:lykkjur-range-meira]
for tala in range(10, 20):
	if(tala%3 == 0):
		print(tala)
\end{lstlisting}

\lstset{style=uttak}
\begin{lstlisting}
12
15
18
\end{lstlisting}

Eins og áður kom fram þá þarf að taka fram upphafspunkt ef nota á skrefastærð svo að í línu 1 í kóðabút \ref{lst:lykkjur-range-mest} fer ekki milli mála að byrja á fyrir framan töluna 10 og enda fyrir aftan töluna 20.
Svo það sem gerist í skilyrðissetningunni er að tölunni er kastað í streng og spurt er hvort að síðasta táknið í strengnum sé talan 9.
Ef svo er þá prentum við út töluna ásamt textanum \texttt{endar á 9}, svo þegar keyrslu lykkjunnar lýkur fáum við að sjá hvað breytan \texttt{tala} inniheldur.


\lstset{style=venjulegt}
\begin{lstlisting}[caption=for lykkja range() fallið notað til að telja aftur á bak, label=lst:lykkjur-range-mest]
for tala in range(100, 70, -1):
	if(str(tala)[-1] == '9'):
		print(tala, 'endar á 9')
print('lykkjan er búin, hvað er tala?', tala)
\end{lstlisting}

\lstset{style=uttak}
\begin{lstlisting}
99 endar á 9
89 endar á 9
79 endar á 9
lykkjan er búin, hvað er tala? 71
\end{lstlisting}
\lstset{style=venjulegt}

\subsection{Gagnleg lykilorð}\index{lykilord}\label{uk:lykkjulykilorð}
	Áður en lengra er haldið í hvernig á að beita lykkjum er ágætt að nefna nokkur grunn lykilorð sem hjálpa okkur gríðarlega.
	Þau eru \textbf{pass}, \textbf{continue} og, \textbf{break}.

\lstset{style=venjulegt}
\begin{lstlisting}[caption=Lykilorðið pass notað með for lykkju, label=lst:lykkjur-for-pass]
for x in range(15):
	if(x % 3 != 0):
		pass
	else:
		print('þetta gerðist fyrir töluna', x)
		
\end{lstlisting}
\lstset{style=uttak}
\begin{lstlisting}
þetta gerðist fyrir töluna 0
þetta gerðist fyrir töluna 3
þetta gerðist fyrir töluna 6
þetta gerðist fyrir töluna 9
þetta gerðist fyrir töluna 12
\end{lstlisting}

\lstset{style=venjulegt}
\begin{lstlisting}[caption=Lykilorðið continue notað með for lykkju, label=lst:lykkjur-for-cont]
for x in [1, 2, 59, 9, 53, 2]:
	if (x < 50):
		continue
	print(x)
\end{lstlisting}
\lstset{style=uttak}
\begin{lstlisting}
59
53
\end{lstlisting}
\lstset{style=venjulegt}
\begin{lstlisting}[caption=Lykilorðið continue notað með for lykkju, label=lst:lykkjur-for-break]
listi_af_tolum = [1,5,7,9,13,15,17,18]
for tala in listi_af_tolum:
	if(tala == 13):
		print("það er þrettán í listanum")
		break
	elif(tala != 13):
		continue
	else:
		print("þetta prentast aldrei")
		
\end{lstlisting}
\lstset{style=uttak}
\begin{lstlisting}
"það er þrettán í listanum"
\end{lstlisting}
\lstset{style=venjulegt}
Í kóðabútum \ref{lst:lykkjur-for-pass}, \ref{lst:lykkjur-for-cont} og, \ref{lst:lykkjur-for-break} sjáum við að lykilorðin geta gefið okkur möguleika á að hætta keyrslu, nota bara hluta úr kóða eða gefa okkur kost á að nýta staðhaldara þegar við vitum ekki hvaða kóði á að koma þangað.
Án þess að fara meira út í hvernig kóðinn fyrir þessi lykilorð virka þá er þess virði að nefna að þau eru ekki nauðsynleg í hverri lykkju sem við forritum hér eftir, þau eru gagnleg þegar þau eiga við og við þurfum að átta okkur á hvernær svo er.


\begin{valBox}
	


\begin{itemize}
	\item \textbf{pass} er lykilorð sem gerir ekkert, tölvan heldur áfram keyrslu sinni eins og ekkert hafi verið gert, nema að þarna er kóði sem er rétt inndreginn og gerir það að verkum að tölvan kvartar ekki yfir því að hafa búist við einhverju inndregnu en fengið ekkert.
	Þetta notum við þegar við erum ekki viss hvað á að vera í lykkjunni og við setjum þetta orð inn svo að við getum haldið áfram með annað sem átti að forrita.
	pass er gagnlegt sem staðhaldari (e. placeholder) þegar við erum ekki viss hvernig á að halda áfram en verðum að setja eitthvað því að annars fengjum við málskipanar villu (e. syntax error).
	Þetta lykilorð má nota annarsstaðar en í lykkjum og er einnig gagnlegt sem staðhaldari í föllum.
	\item \textbf{continue} er lykilorð sem lætur vélina stoppa þar sem hún er í lykkjunni, hunsa allt sem kemur á eftir því og fara efst í lykkjuna.
	Continue er gagnlegt þegar kemur að því að það er bara ákveðin virkni sem á að framkvæma undir vissum aðstæðum og við viljum ekki að vélin geri allar aðgerðir sem koma fram í lykkjunni okkar.
	Þetta lykilorð má einungis nota inni í lykkjum.
	\item \textbf{break} hættir keyrslu lykkjunnar, ólíkt continue þá förum við alfarið út úr lykkjunni þegar kallað er í þetta lykilorð og keyrir vélin næst kóða sem er ekki inndreginn undir lykkjunni.
	Þetta lykilorð má einungis nota inni í lykkjum.		
	Þetta lykilorð getur reynst ómetanlegt þegar við skoðum while lykkjur.
\end{itemize}

\end{valBox}
\comment{
	
	%%%%%%%%%%%%%%%% comment byrjar
	

	
	Skoðum nú lykilorðið in áður en lengra er haldið til þess að öðlast dýpri skilning á því hvernig for lykkjan virkar.
	
	
	
	Þegar þetta orð er notað í for lykkjum er þó ekki verið að setja fram segð heldur er verið að úthluta einhverri hlaupandi breytu tilteknu gildi úr ítranlegum hlut.
	Það að hlutur sé ítranlegur þýðir að við getum horft á hann stak fyrir stak, skoðað eitt gildi úr honum í einu.
	Eins og strengur hefur vísa þá getum við horft á hvert tákn fyrir sig með því að rúlla í gegnum vísana frá 0 og út í enda (eða einhverri annarri röð).
	Listar eru einnig ítranlegir þar sem stökin í listum hafa vísa og því má horfa á hvert stak fyrir sig í heild sinni, hvort sem það er annar listi eða ein stök tala.
	Heiltölur, fleytitölur og sanngildi eru ekki ítranleg og því ekki hægt að rúlla í gegnum þau með for lykkju.
	Hægt er að komast framhjá því með því að kasta þeim í strengi.
	
	
	
	%% búið að nota þetta !
	
	\section{Lykkjur}\index{Lykkjur}
	Til þess að keyra kóða endurtekið án þess að afrita og líma eða handvirkt keyra hann oft, þá notum við lykkjur.
	Lykkjur eru kóðabútar sem keyrist endurtekið eftir ákveðnum reglum, þær lykkjur sem eru til í Python eru for lykkjur og while lykkur.
	For lykkjur keyra fyrir hvert stak í ítranlegum hlut eða hverja tölu á bili (keyra ákveðið oft, í mesta lagi).
	While lykkjur keyra á meðan skilyrðið fyrir keyrslu þeirra er satt (geta keyrt að ,,eilífu'').
	
	%%%%%% comment endar
}


\section{While}\index{While lykkjur}
While lykkjur nota lykilorðið \textbf{while} og keyra ,,á meðan'' eitthvað skilyrði er satt.
Þær eru helst ganglegar þegar við vitum ekki hvað við viljum að lykkjan keyri lengi eða þegar við viljum að hún keyri endalaust nema annað sé tekið fram (t.d. með break).

Skilyrðið fyrir keyrslunni er metið sem sanngildi, annað hvort með sanngildinu sjálfu eða segð sem skilar sanngildi.
Þá gefst okkur tækifæri á að forrita lausn á vanda eins og ,,ef það er enginn eftir í stofunni á að slökkva ljósið'' og forritið keyrir á meðan ,,einhver er eftir í stofunni''.
Þarna þurfum við ekki að gera annað en að fylgjast með aðstæðum.
While lykkjur eru vandmeðfarnar og harla líklegt að lenda í því að skrifa lykkju sem keyrir endalaust við fyrstu notkun.
Þær eru jafnframt öflugar til að leysa ýmsan vanda sem krefst þess að aðstæður hverju sinni séu skoðaðar.

Skoðum kóðabút \ref{lst:lykkjur-while-endalaust} til þess að sjá hvernig má auðveldlega lenda í vandræðum við gerð slíkra lykkja og hvernig uppsetning þeirra lítur út.


\begin{lstlisting}[caption=while lykkja sem keyrir að eilífu, label=lst:lykkjur-while-endalaust]
while(True):
	# inndreginn kóði sem tilheyrir lykkjunni - stef lykkjunnar
	pass
print('kemst ekki hingað því lykkjan er enn að keyra')
\end{lstlisting}
\lstset{style=uttak}
\begin{lstlisting}
# ef lykkjan okkar gerði eitthvað væri þessi bútur troðfullur
\end{lstlisting}
\lstset{style=venjulegt}
Lykkjan í kóðabút \ref{lst:lykkjur-while-endalaust} keyrir að eilífu vegna þess að skilyrðið fyrir henni er \texttt{True} og ekkert breytir því í stefi hennar.
Hægt er að stöðva vélina handvirkt í þessum aðstæðum\footnote{Í Jupyter Notebooks er það gert með Kernel -> Restart Kernel}.
En nú viljum við að þetta gerist ekki aftur svo við notum break lykilorðið.


\begin{lstlisting}[caption=while lykkja sem keyrir að eilífu, label=lst:lykkjur-while-break]
while(True):
	# nú ætlum við að reyna að komast út
	break
print('vei við komumst út, en hvað kostaði það?')
\end{lstlisting}
\lstset{style=uttak}
\begin{lstlisting}
vei við komumst út, en hvað kostaði það?
\end{lstlisting}
\lstset{style=venjulegt}

Við komumst út úr lykkjunni, hún keyrði einu sinni og hætti strax keyrslu, ekki mjög gagnleg lykkja en hún keyrði allavega ekki að eilífu.
Skoðum nú einhverja gagnlega lykkju.
Segjum að við skuldum 10000krónur og við ætlum að borga inn á skuldina okkar 1000 krónur í einu.
Við viljum að sjálfsögðu hætta að borga þegar við skuldum ekkert lengur og auðvitað viljum við að skuldin okkar lækki.

while(False):
	print('þetta mun aldrei prentast því að stef lykkjunnar mun aldrei keyrast')

 prófum núna að gera segð sem skilyrði

\begin{lstlisting}[caption=while lykkja sem eitthvað vit er í, label=lst:lykkjur-while-skuld]
skuld = 10000
innborgun = 1000
while(skuld > 0):
	skuld = skuld - innborgun
	print('nú er skuldin', skuld)
\end{lstlisting}
\lstset{style=uttak}
\begin{lstlisting}
nú er skuldin 9000
nú er skuldin 8000
nú er skuldin 7000
nú er skuldin 6000
nú er skuldin 5000
nú er skuldin 4000
nú er skuldin 3000
nú er skuldin 2000
nú er skuldin 1000
nú er skuldin 0
\end{lstlisting}
\lstset{style=venjulegt}

Nú þegar við höfum skoðað haldbært dæmi um eitthvað sem vit er í skulum við skoða óhlutbundið dæmi þar sem við erum að vinna með hugmyndina um að slökkva ljósin í stofunni ef allir eru farnir.

\begin{lstlisting}
while(True):
	if(fjöldi nemenda er 0):
		slökkva ljós
		break
		
	fjöldi nemenda talinn aftur
\end{lstlisting}
\lstset{style=venjulegt}

Þetta er ekki alvöru Python kóði, heldur \emph{sauðakóði} (e. psudocode) sem kemur þó merkingunni til skila, að aðalatriðið er að vera í sífellu að skoða það hvort að engir nemendur séu eftir og telja þá aftur.
Þar kemur while lykkjan sterk inn, að við viljum gera eitthvað á meðan eitthvað ástand varir.

Annað sem má gera við while lykkjur er að koma fram við þær sem skilyrðissetningu sem má fá else klausu aftan við sig sem keyrist þegar skilyrði lykkjunnar verður ósatt.

\begin{lstlisting}[caption=Að nota else með while, label=lst:lykkjur-while-else]
x = 5
while(x > 1):
	print("talan er", x, "sem er stærra en 1")
	x -= 1 
else:
	print("nú er talan orðin 1 því 1 er ekki stærri en 1 -->", x)
	
\end{lstlisting}
\lstset{style=uttak}
\begin{lstlisting}
talan er 5 sem er stærra en 1
talan er 4 sem er stærra en 1
talan er 3 sem er stærra en 1
talan er 2 sem er stærra en 1
nú er talan orðin 1 því 1 er ekki stærri en 1 --> 1
\end{lstlisting}
\lstset{style=venjulegt}
